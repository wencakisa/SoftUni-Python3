<html>
<head>
<meta charset="utf-8">
</head>
<body>
<h1 class="title">
11. Задачи и подготовка за изпит (1)
</h1>
<div class="content lecture-content fix-links" data-fix-links-template="/student/lecture/assignment/%40/?back=%2Fstudent%2Flecture%2F568016c8131b1642fba7379e%2F">
<h2 id="-">Указания за провеждане на изпита</h2>
<h3 id="-">Входни данни</h3>
<p>Всички входни данни за Вашите програми по време на изпита ще се въвеждат с <code>input()</code>.</p>
<p>Примерна задача: Отпечатайте подадения като входни данни string наобратно:</p>
<pre><code>input_string = input()
print(''.join(reversed(list(input_string))))
</code></pre><p>В условието на задачата ще бъдат предоставени <strong>примерни данни</strong>, с които ще можете да тествате Вашето решение, но входнте данни, които ще Ви подаде Judge <strong>ще бъдат различни от примерните данни</strong>.</p>
<h3 id="-">Отваряне на файлове</h3>
<p>Когато отваряте файлове, <strong>ВИНАГИ ИЗПОЛЗВАЙТЕ параметър <code>encoding='utf-8'</code></strong></p>
<pre><code>with open('/path/to/file.txt', encoding='utf-8') as f:
    ...
</code></pre><p>Тази промяна е необходима, за да може програмата Ви да работи коректно в средата на SoftUni Judge.</p>
<h3 id="-">Изход / извеждане на резултатите</h3>
<p>Бъдете изключително внимателни какво отпечатвате като резултат от Вашата програма. Както знаете, изпитът ще се проведе чрез SoftUni Judge, който ще сравнява изведените от Вашата програма резултати с предварително подготвени правилни резултати.</p>
<p>Напълно възможно е ако отпечатате и други неща, освен отговора (например тестови или междинни резултати), решението Ви да не бъде зачетено като коректно и да не получите точки за него.</p>
<h2 id="cheat-sheet">Cheat sheet</h2>
<p>Извеждане на float число със закръгление до втората цифра след десетичния знак:</p>
<pre><code>print("{:.2f}".format(2.456526))
2.46
</code></pre>
</div>
</body>
</html>
